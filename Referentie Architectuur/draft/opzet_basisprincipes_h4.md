#### De architectuur van het digital twin stelsel is mede gebaseerd op architecturale kaders van de overheid en de facto kaders zoals gangbaar binnen bedrijven en organisaties.

**Toelichting**

De overheid kent een samenhangend kader voor architectuur, zoals de Nederlandse Overheid Referentie Architectuur en daarvan afgeleide architecturen voor onder meer Rijk, Provincies, Gemeenten en Waterschappen. De overheid kent ook andere ‘stelsels’ voor data-uitwisseling, zoals dat voor de Nederlandse Basisregistraties en in EU-verband bijvoorbeeld Inspire. Tenslotte is er ook veel wetgeving, die mede kaderstellend is voor de inrichting van het digital twin stelsel, zoals de Wet Open Overheid; de Algemene Verordening Gegevensbescherming (AVG), de Wet Hergebruik Overheidsinformatie en de Archiefwet. De architectuur van het digital twin stelsel volgt in beginsel deze wetgeving, architecturale kaders en best practices. Veel van de wensen, eisen en begrenzingen dienen via de principes uit dit document by design gerealiseerd te worden.

#### De architectuur van het digital twin stelsel is gebaseerd op het data mesh basispatroon.

**Toelichting**

Data mesh is een architecturaal basispatroon, gebaseerd op vier principes:
 * Domeingeoriënteerd gedecentraliseerd data-eigendom en -architectuur, 
 * Data als een product, 
 * Self-service data-infrastructuur als platform en 
 * Federatieve componenten voor de werking van het stelsel. 

#### De architectuur van het digital twin stelsel is gebaseerd op service oriëntatie.

**Toelichting**

Deelnemers aan het stelsel wisselen data en modellen uit via het beginsel van de service orientatie. Dat wil zeggen: Een samenspel van (gestandaardiseerde) vragen en antwoorden via een verbindende infrastructuur.

#### De architectuur van het digital twin stelsel is maximaal gebaseerd op de toepassing van open standaarden.

**Toelichting**

Het stelsel staat open voor deelname vanuit overheid en private sector. Federatieve componenten van het stelsel worden via open standaarden vormgegeven. Daarnaast geldt een sterke aanbeveling voor deelnemende partijen om voor dataproducten eveneens gebruik te maken van open standaarden, teneinde de interoperabiliteit van het stelsel te maximaliseren. De architectuur van afzonderlijke digital twins binnen organisaties, kan uiteraard ook gebaseerd worden op open standaarden, maar om begrijpelijke redenen kunnen commeciele partijen hiervan afwijken.

#### De architectuur van het digital twin stelsel gaat uit van de stelling: “de vervuiler vertaalt”.

**Toelichting**

Door deelnemers aangeboden dataproducten voldoen aan de uitwisselingsstandaarden (semantisch, technisch) zoals beschreven in deze referentie architectuur. Deze eis brengt met zich mee dat – indien een deelnemende organisatie intern afwijkende standaarden hanteert – deze zelf zorgt voor de transformatie naar de van toepassing zijnde uitwisselingsstandaard.

#### Door deelnemers aan het stelsel aangeboden data (incl. in de vorm van modellen) kan te allen tijde verantwoording worden afgelegd over de herkomst en kwaliteit van data.

**Toelichting**

Het digital twin stelsel op basis van het data mesh principe leidt tot ketens van combineerbare data. Daarom is het essentieel dat afnemers van dataproducten nauwkeurige, op veldniveau, informatie krijgen over zaken als de herkomst van data (provenance), tijdstip van verwerving van data, betrouwbaarheid van data, geldigheid van data, vertrouwelijkheid van data, gebruikscondities van data en semantische duiding van data.

#### Ook een principe over dataspaces in relatie tot data mesh.

**Toelichting**

(...)