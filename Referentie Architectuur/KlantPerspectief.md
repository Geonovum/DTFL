## Klantperspectief

Nederland staat voor grote maatschappelijke opgaven die ingrijpende gevolgen hebben voor de inrichting van onze leefomgeving. Deze opgaven zijn gerelateerd. Zo willen we ons energiesysteem verduurzamen, wat aanpassingen in de energie-infrastructuur vergt (1). Het mobiliteitssysteem van snelwegen en vaarwegen loopt tegen capaciteitsgrenzen aan (2). Deze infrastructuur is voor een belangrijk deel aan vervanging toe, met effecten op ruimte, luchtkwaliteit, klimaat, verkeersveiligheid en de leefbaarheid in steden. Er is behoefte aan de bouw van een miljoen woningen, waarvoor locaties bepaald moeten worden (3). De landbouw en mobiliteit vraagt om een transitie onder andere vanwege de stikstofuitstoot (4), en tenslotte verandert het klimaat, waardoor rekening gehouden moet worden met periodes van extreme- droogte en neerslag, stijging van de zeespiegel en verzilting van het land (5).

<aside class='note'>
	GT: opsommingslijst maken van bovenstaande alinea voor leesbaarheid?
</aside>

Naast hun onderlinge verwevenheid kenmerken deze opgaven zich door urgentie en tijdsdruk. Ze zijn bovendien complex en doen een beroep op datgene wat in Nederland schaars is: de fysieke ruimte. Om deze in onderlinge samenhang en complexiteit aan te pakken zijn vele partijen aan zet: overheden, burgers, kennisinstellingen en het bedrijfsleven.

Voor ieder individueel maatschappelijk vraagstuk is het nodig om de samenwerking tussen de genoemde partijen te faciliteren met een instrument dat gebaseerd is op een gemeenschappelijke betrouwbare informatiebasis: de digitale tweeling van de fysieke leefomgeving (DTFL).

Elk vraagstuk staat niet op zichzelf, maar is met andere vraagstukken verbonden. Elke stad heeft een uitdaging op het gebied van woningbouw, klimaattransitie en energietransitie. Daarom schetsen we tevens een nationaal perspectief voor de DTFL.

De maatschappelijke opgaven vragen om een nauwe betrokkenheid van burgers, gezien de impact op de leefomgeving. Het is daarom van groot belang dat de DTFL ook de participatie met burgers kan ondersteunen en vertrouwen geeft.

### De DTFL: een gemeenschappelijke informatiebasis voor elk vraagstuk

Verschillende coalities van overheden, bedrijven en kennisinstellingen werken reeds met een gemeenschappelijke informatiebasis om de complexiteit en verwevenheid van maatschappelijke opgaven het hoofd te bieden. Ze gebruiken daarbij het instrument van de digitale tweeling. Dit concept is afkomstig uit de industrie waarin een exacte digitale kopie van een product, proces of systeem wordt ingezet voor productie- en de onderhoudscyclus. 
Met de digitale tweeling van de fysieke leefomgeving (DTFL) bedoelen we een digitale representatie van zowel stedelijke als landelijke omgeving, waarin scenario’s gecreëerd kunnen worden  op basis van statische en dynamische data, modellen en visualisaties. De DTFL:

1.	Verbindt betrokkenen rondom de opgave;
2.	Helpt de huidige en gewenste fysieke leefomgeving te beschrijven en te verbeelden met alle relevante data middels (3D) visualisaties en geeft duidelijkheid over de juridische context ten aanzien van mogelijk beleid en fysieke aanpassingen.
3.	stelt in staat om de gevolgen van ingrepen door te rekenen,  te voorspellen en te simuleren.
4.	biedt inzicht zodat men sneller komt tot gedragen oplossingen en besluitvorming.
5.	Ondersteunt beheerders bij een efficiënt beheer en onderhoud van fysieke objecten door effectieve monitoring. 


### De nationale digitale tweeling

Onze stip op de horizon is een Nationale DTFL - dat een landsdekkend beeld geeft van de leefomgeving in Nederland. Deze Nationale DTFL wordt gebruikt als publiek instrumentarium door overheden, burgers, bedrijven en kennisinstellingen, voor het verkennen van maatschappelijke uitdagingen in de fysieke leefomgeving en het ontwerpen en ontwikkelen van oplossingsscenario’s. 

Dit proces van ‘Digital Twinning‘ maakt gebruik van het inzicht dat een digitale tweeling biedt om tot gedragen besluiten te komen en deze te vertalen in oplossingen welke gedurende hun levenscyclus worden gemonitord. Door deze technologie en kennis op Nationale schaal toe te passen met een publiek instrument worden oplossingen slimmer, sneller en socialer.
De Nationale DTFL is niet één systeem, maar bestaat uit een federatief geheel van afspraken rondom drie componenten:
1.	De optelsom van regionale, thematische dan wel stedelijke DTFL’s die ontwikkeld zijn voor een maatschappelijk vraagstuk in de fysieke leefomgeving. Deze DTFL’s worden met elkaar verbonden. Nieuwe DTFL’s kunnen gebruik maken van reeds bestaande functionaliteiten en verrijkte brondata en modellen en daarop doorbouwen, wetende dat ingrediënten uit een betrouwbare DTFL Infrastructuur komen. Zodoende wordt de kennis rondom de opgaven maximaal gedeeld.
2.	De DTFL-infrastructuur  maakt het delen van brondata, modellen en visualisaties mogelijk. De DTFL-infrastructuur biedt toegangswegen naar allerhande bronnen en applicatieve services en koppelvlakken en zorgt zo voor een betrouwbare Nationale ontsluiting van de ingrediënten voor een DTFL.
3.	De praktijk van Digital Twinning wordt samengebracht in het DTFL-ecosysteem. Het DTFL-ecosysteem biedt de componenten rondom de ontwikkeling en het gebruik van een DTFL zoals een set voorwaardelijke standaarden, keurmerken en instrumenten om betekenisvol, voorspelbaar en transparant gebruik te borgen binnen een context van spelregels voor publieke waarden. Zo wordt Digital Twinning op Nationale schaal een feit.  

### Participatie van burgers en betrokkenen

De maatschappelijke opgaven zijn zo ingrijpend dat elke burger hier mee te maken krijgt. Dat dit ook mis kan gaan weten we door de discussie over stikstof met boeren en bouwbedrijven, maar ook in Culemborg, waar bewoners niet zaten te wachten op windmolens. Er is daarom een groot belang voor het creëren van draagvlak. De realisatie van deze ruimtelijke opgaven vraagt daarom om participatie en co-creatie met burgers en bedrijven. 

De DTFL ondersteunt bij dit proces. Daarbij zijn spelregels nodig gebaseerd op publieke waarden die onze samenleving reflecteren. De belangrijkste overweging hierbij is de gelijkwaardigheid van de informatiepositie van alle betrokkenen. Dit komt overeen met EU-beleid en EU-wetgeving rondom het gebruik van data en technologie. Een raamwerk van ontwerpprincipes is daarvoor in de maak, waar we in het volgende hoofdstuk op in zullen gaan. 

Digitale tweelingen zijn nodig om de complexiteit van de maatschappelijke opgaven het hoofd te bieden. Het is een veelbelovend instrument, dat op grote schaal toegepast kan worden.
Dat vraagt van de overheid om te zorgen dat deze technologie betrouwbaar is en dat navolgbaar welke data en modellen zijn toegepast en volgens welke spelregels bouwstenen worden toegevoegd.

Het delen en gebruiken van zowel publieke als private data en modellen vraagt om spelregels. Om hiertoe te komen zal de overheid het voortouw nemen om met publieke en private partijen tot afspraken te komen die gebaseerd zijn op publieke waarden. We voorzien dat op dit punt verschillende data-deel-coalities zullen ontstaan voor de ontsluiting van publieke en private data en modellen rondom bepaalde informatiedomeinen. 
Met de Nationale DTFL voorzien we in een infrastructuur en een stelsel van afspraken, waarin specifieke DTFL’s aan elkaar verbonden worden en bouwstenen als diensten beschikbaar worden gesteld. Iedere partij kan diensten toevoegen, waarbij afspraken gemaakt worden over hoe dit gebeurt en volgens welke criteria. De infrastructuur wordt beheerd en voldoet blijvend  aan de afgesproken spelregels.

 
### Het proces

*Beschrijf het proces waarmee dit document is ontwikkeld*